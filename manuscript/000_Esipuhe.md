# Esipuhe

Testaus on ollut keskeinen 25-vuoden ohjelmistourallani. Olen toiminut testaajana, testauspäällikkönä, testauksen tutkijana ja kokonaisten ohjelmistotiimien esihenkilönä, ja kehittänyt itselleni testaajan identiteetin lisäksi koodaajan identiteetin. Testaus on vienyt minut koodaajana monikieliohjelmoinnin suuntaan, jossa ohjelmointikieli lähtee ennen kaikkea tiimin ja sovellusalueen tarpeita. Jossain kohdin laskeskelin että aloitettunani koodaamisen teininä, eri ohjelmointikieliä oli omalle kohdalleni osunut jo lähemmäs 20.

Minulle testaus on ohjelmistokehityksen painotus, jossa yhdistyvät monipuolisesti erilaiset ihmiset (sidosryhmät), erilaiset teknologiat, ja monipuolinen ongelmanratkaisu. Testaaminen syväluotaavasti on haastavaa vaikka alkuun pääseekin helposti. Se lienee yhteistä niin testauksella kuin koodauksellakin: alkuun pääsee helposti, ja erinomaiseksi kehittyminen on elämänlaajuinen polku.

Kirjoitin puolikkaan testauskirjan 'Ohjelmistotestaus', jonka viimeiseksi sovituksi julkaisuvuodeksi kustantajan kanssa tuli vuosi 2012. Julkaisu peruuntui rimakauhun myötä - testaus tuntui loputtomalta tutkimusaiheelta. Kirjoihin ja kansiin tuntui kovin lopulliselta.

Löysin alkuperäisen käsikirjoituksen alkuni ja aloin järjestelemään sitä modernin rimakauhun välttämisen mekanismein LeanPub-kirjaksi. LeanPub kirja valmistuu kappale kappaleelta, ja kutsuu lukijat mukaan prosessiin.

Jokainen LeanPubin viesti joka kertoo lukijan päättäneen maksaa kirjasta jotain on konkreettinen muistutus siihen että lisäämäni materiaalit ovat jollekulle tarpeen. Tämä kirja valmistuu.

Kiitos sinulle, että olet osa tämän kirjan matkaa.